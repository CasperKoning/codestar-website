### Over SKG
SKG, Stichting Kerkelijk Geldbeheer, biedt financiële diensten toegespitst op kerken en kerkelijke instellingen. Met SKG Online bieden ze een unieke financiële applicatie voor kerken en kerkelijke instellingen, toegespitst op de taakverdeling en werkwijze binnen zulke organisaties. SKG Online biedt functionaliteit die klanten verwachten, zoals incasso’s, betalen en sparen. Daarnaast kunnen organisaties precies aangeven welke handelingen hun medewerkers wel en niet mogen verrichten binnen het systeem, tot op rekeningniveau. Zo is het mogelijk dat voor grote bedragen een extra digitale handtekening nodig is.

Het huidige verouderde platform is geheel, inclusief hosting en fysieke servers, in house en volledig op maat gemaakt voor SKG. SKG zoekt een nieuw betaalplatform dat apps en moderne devices ondersteunt, snelle livegang van features mogelijk maakt en minder beheerlast met zich meebrengt. CodeStar bouwt voor SKG een nieuw reactive platform dat schaalt en onderhoudbaar is. Het platform is toekomstbestendig dankzij technieken als Microservices, Platform as a Service en Continuous Delivery.

### Over het systeem
De backend van het systeem schrijven we in Scala. Het Play! framework legt de basis voor een schaalbaar platform dat grote hoeveelheden traffic aankan. Scala is expressief en maakt het eenvoudig om snel een nauwkeurig data model op te tuigen. Hierdoor hebben we de unieke workflows en business rules van SKG Online zeer compact, leesbaar en onderhoudbaar kunnen opschrijven. Dat betekent minder fouten in de software en sneller ontwikkelen. Een aantal recent ontwikkelde stukken Java-software konden gemakkelijk geïntegreerd worden.

In de frontend behalen we dankzij TypeScript dezelfde voordelen voor robuustheid en ontwikkelsnelheid. Met de nieuwste versie van het Angular framework benutten we de kracht van TypeScript optimaal. Dit breed ondersteunde framework is toekomstbestendig. Met reactive programming kunnen we geavanceerde user interfaces bouwen zonder in te leveren op beheersbaarheid.

Met continuous delivery en de nieuwste container-technieken kunnen we gestroomlijnd, snel en consistent nieuwe functionaliteit opleveren. Zonder enige downtime. Zo kan SKG in de toekomst snel inspelen op verandering.

### Technology stack
* Play!
* Slick
* Akka
* Postgres
* Angular 2
* TypeScript
* Docker
* DCOS
* Circle CI