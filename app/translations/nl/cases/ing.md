# Over ING

ING: de bank als een IT bedrijf met een bankvergunning. ING wil wereldleider zijn in innovatie op het 
gebied van financiële technologie en biedt een sfeer die aantrekkelijk is voor ontwikkelaars. Meer dan 300
ontwikkelaars werken aan diverse aspecten van de *online presence* van ING. Om dit te ondersteunen heeft ING
het Spotify agile model en DevOps omarmd, waarmee elk team verantwoordelijk is voor de business
en IT kant van een of meerdere applicaties.

Codestar werkt aan ING's *online afspraken maken service*: de eerste *straight-through* afspraken maken
service voor een bank in Nederland. Klanten, *prospects* en werknemers kunnen online een afspraak inplannen
met een financieel adviseur met de juiste vaardigheden voor een bepaald type afspraken (hypotheken, 
financieel advies).

Het systeem zorgt voor een significante verbetering van de conversie en daarmee de *sales funnel*.
Dit is een centraal IT project binnen *assisted channels* (financieel advies bij ING kantoren) dat de 
technische ruggegraat zal vormen bij toekomstig contact tussen ING en haar klanten en *prospects*.


# Over het systeem

Het systeem integreert met de Exchange agenda's van 1300 adviseurs, vergaderruimtes in 250 kantoren
en andere afspraaksystemen bij de bank. Hiermee wordt nagenoeg *real-time* beschikbaarheid gevalideerd 
en daarmee gezorgd voor de beste klantervaring.   
De *backend* gebruikt Scala, Cassandra en asynchroon-programmeertechnieken om een schaalbaar platform
te creeëren, dat uitgebreid kan worden voor gebruik in andere landen.

ING gelooft sterk in de belofte van gestandaardiseerde *component driven development* en een universele
*design language* voor front-end development. ING heeft hiervoor web components (Polymer) en Material Design
ingezet om een front-end stack op te bouwen die geschikt is voor de komende jaren. De *online afspraken
maken service* maakt deel uit van de wereldwijde ING overgang van AngularJS naar Polymer.

Codestar biedt de *full-stack* expertise en brede platform kennis om het onderhoud van de *online afspraken
maken service* en de migratie naar het nieuwe platform te realiseren.

# Technology stack

* Scala
* Finagle
* Cassandra
* Phantom DSL
* AngularJS
* Polymer
